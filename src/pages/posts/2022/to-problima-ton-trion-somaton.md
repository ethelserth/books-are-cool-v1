---
title: "Το πρόβλημα των τριών σωμάτων"
author: "Liu Cixin"
description: "Η πρώτη περιπέτεια του ιδιόρυθμου Καταλανού ντετέκτιβ Πέπε Καρβάλιο που θα ταξιδέψει τον αναγνώστη στην Βαρκελώνη αλλά και στο Άμαστερνατμ."
pubDate: "2022-07-14"
hero: "/images/posts/2022/to-problima-ton-trion-somaton.jpg"
tags: ["astro"]
layout: "../../../layouts/BlogPostLayout.astro"
---

Λίγο η σχετική δυσκολία στη μετάφραση σε σχέση με την αγγλική γλώσσα, λίγο η διαφορά στην κουλτούρα, αλλά δεν είχα ξανά διαβάσει Κινέζο συγγραφέα. Πόσο μάλλον Κινέζο συγγραφέα που γράφει επιστημονική φαντασία. Ο Liu Cixin (Λιου Σιξιν) με έκανε να μετανιώσω για αυτό, με την τριλογία του, Αναμνήσεις από το παρελθόν της Γης, ποιο γνωστής ως Το Πρόβλημα των τριών σωμάτων, που είναι και ο τίτλος του πρώτου βιβλίου, το οποίο έχει τιμηθεί με βραβείο HUGO, έχει αποσπάσει διθυραμβικές κριτικές και δεν έχει να ζηλέψει τίποτα από αντίστοιχα, “δυτικά” μυθιστορήματα.

Ακολουθούν μικρά σπόιλερ.

Πρόκειται για ένα hard-sfi (υποείδος της επιστημονικής φαντασίας, το οποίο χαρακτηρίζεται από την σχετική ακρίβεια των επιστημονικών στοιχείων της ιστορίας, με χαρακτηριστικούς εκπροσώπους συγγραφείς όπως ο Ασίμωφ και ο Κλαρκ) το όποιος ξεκινάει από το πρόσφατο παρελθόν, στην Κίνα, κατά την διάρκεια της Πολιτιστικής Επανάστασης. Κατά την διάρκεια των ταραχών της εποχής, η αστροφυσικός Γιε Γουέντζι, παρακολουθεί έντρομη τον πατέρα της να πεθαίνει δημόσια, σκοτωμένος από τους Ερυθροφρουρούς της επανάστασης. Σύντομα, χαρακτηρίζεται προδότρια και η ίδια και εξορίζεται σε φυλακές εργασίας στην Μογγολία. Τα γεγονότα αυτά καθώς και η βιαιότητα της εποχής ενσταλάζουν στην Γιε, έναν μισανθρωπισμό που θα παίξει καθοριστικό ρόλο για την μοίρα όλης της ανθρωπότητας, όταν μετά από μια αλληλουχία γεγονότων, η νεαρή, χάρη στην επιστημονική της ιδιότητα θα καταλήξει στο ερευνητικό κέντρο Κόκκινη Ακτή, του οποίου το επίσημο αντικείμενο είναι η έρευνα πάνω σε ραδιοκύματα τα οποία θα μπορούσαν να χρησιμοποιηθούν ως όπλο, ώστε να κάνουν ζημιά σε δορυφόρους αντιπάλων κρατών. 

Η πραγματική αποστολή του ερευνητικό κέντρου όμως, είναι η αναζήτηση εξωγήινης ζωής και η μοίρα τα φέρνει έτσι, ώστε η Γιε να είναι μόνη, όταν θα λάβει ένα μήνυμα από τα άστρα, ένα μήνυμα που όταν το αποκωδικοποιεί, ανακαλύπτει ότι έρχεται από το κοντινότερο σύστημα στην Γη, από τον πλανήτη Τρισήλιο, όπως τον αποκαλούν οι κάτοικοι του. 

Εδώ να πούμε ότι πρόκειται για ποιητική αδεία καθώς στην πραγματικότητα το κοντινότερο σύστημα, είναι το Alpha Centauri το οποίο όπως και το φανταστικό σύστημα του Τρισήλιου, διαθέτει τρία άστρα. Ένα τέτοιο σύστημα, με τρία άστρα, τα οποία αλληλοεπιδρούν βαρυντικά, έχει την ιδιαιτερότητα ότι δεν μπορεί να προβλεφθεί η τροχιά των σωμάτων αυτών. Εξού και ο τίτλος του βιβλίου, Το πρόβλημα των τριών σωμάτων.

Η απρόβλεπτη τροχιά των άστρων του συστήματος, κάνει την ζωή στον πλανήτη Τρισήλιο, εξαιρετικά δύσκολη, και δυνητικά μπορεί να την τελειώσει, καθώς εν καιρό ένας από τους τρεις αστέρες, μπορεί να καταπιεί τον πλανήτη. Ο αποστολέας του μηνύματος, ένας ειρηνιστής του πλανήτη αυτού, περιγράφει την κοινωνία τους, τεχνολογικά πιο εξελιγμένη από την γήινη, προειδοποιεί τους παραλήπτες να μην απαντήσουν σε αυτό το μήνυμα καθώς αν το κάνουν θα προδώσουν τη θέση τους, δείχνοντας στους Τρισηλιανούς που ψάχνουν για έναν κόσμο πιο φιλόξενο από το δικό τους, ότι η Γη είναι κατοικήσιμη, προκαλώντας έτσι μια εισβολή.

Η Γιε, απαντά στο μήνυμα, χρησιμοποιώντας τον Ήλιο ώστε να αυξήσει την ένταση του μηνύματος της και προσκαλεί τους Τρισηλιανούς στην Γη, ώστε να λύσουν τα προβλήματα της.

Fast forward στις αρχές του 21ου αιώνα. Ο μηχανικός νανοτεχνολογίας Γουάνγκ Μιάο, προσεγγίζεται από την αστυνομία του Πεκίνου, που το ζητά να τους βοηθήσει να ερευνήσουν μια σειρά από αυτοκτονίες επιστημόνων. Παράλληλα σε όλο τον κόσμο τα πειραματικά δεδομένα σταματούν να βγάζουν νόημα καθιστώντας την επιστημονική έρευνα αδύνατη, ενώ μια ολοένα δημοφιλέστερη σέχτα, μοιάζει να έχει εμμονή με ένα ηλεκτρονικό παιχνίδι εικονικής πραγματικότητας στο οποίο ο παίκτης βρίσκεται σε έναν κόσμο με τρεις ήλιους. Καθώς ο Γουάνγκ ερευνά τα φαινόμενα αυτά, πέφτει πάνω στην επικείμενη (σε βάθος χρόνου καθώς θα πάρει αιώνες για να φτάσουν) εισβολή των Τρισηλιανών αλλά και στις μηχανογραφίες των Γήινων αυτών που ανυπομονούν για την άφιξη τους στον κόσμο μας.

Η τρομερά ενδιαφέρον πλοκή του βιβλίου το κάνουν ένα πολύ ενδιαφέρουσα ανάγνωσμα, παρά τις επιστημονικές / τεχνικές  λεπτομέρειες που μπορεί να κάνουν κάποιον, ιδικά αν δεν είναι εξοικειωμένος με το είδος και δεν έχει και ένα υπόβαθρο στις θετικές επιστήμες, να αισθανθεί χαμένος. Η μετάφραση είναι αρκετά καλή, δεδομένου ότι έγινε δεύτερο χέρι, από το μεταφρασμένο αγγλικό κείμενο.  Ένα άριστο λοιπόν, βιβλίο επιστημονικής φαντασίας, από τον Κινέζο Λιου Σιξιν. 

Η ιστορία συνεχίζεται στο δεύτερο βιβλίο της τριλογίας, το Σκοτεινό δάσος.